W pliku z programem obliczyłem cenę opcji call oraz przedziały ufności dla parametrów podanych w podpunkcie 2 oraz 5
dla M = {100 000, 110 000, ... , 300 000}. 
W każdym przypadku obliczyłem cenę i przedział ufności w dwóch wariantach: z redukcją wariancji za pomocą zmiennych antytetycznych
oraz bez redukcji wariancji.
Otrzymane wyniki dla obu zestawów parametrów przedstawiłem na dwóch rodzajach wykresów. Jeden z nich pokazuje obliczoną cenę oraz zaznacza przedział
ufności obliczony dla danej liczby symulacji M, drugi wykres natomiast pokazuje długość przedziału ufności dla danej liczby symulacji M. Oba wykresy
przedstawiają wyniki dla metody z redukcją wariancji jak i bez redukcji.

Po analizie wykresów dla pierwszego zestawu danych można zauważyć, że cena tej opcji waha się między 11.4 a 11.475 w przypadku braku redukcji wariancji.
Dla redukcji wariancji otrzymujemy, że cena opcji waha się między 11.425 a 11.475.
Długości przedziałów ufności w obu wariantach zmniejszają się wraz ze wzrostem M, jednak w wariancie z redukcją wariancji przedziały są znacznie krótsze.
Dla wariantu z redukcją wariancji długości przedziału zaczynają się poniżej 0.06 i maleją poniżej poziomu 0.04.
Dla wariantu bez redukcji wariancji długości przedziału zaczynają się poniżej 0.14 i maleją poniżej poziomu 0.08. Są więc około dwa razy dłuższe niż
przedziały obliczone dla wariantu z redukcją wariancji.

Po analizie wykresów dla drugiego zestawu danych można zauważyć, że cena tej opcji waha się między 34.9 a 35.4 w przypadku braku redukcji wariancji.
Dla redukcji wariancji otrzymujemy, że cena opcji waha się między około 35.1 a 35.4. Tak więc otrzymane wyniki nie różnią się znacząco od podanej w treści
zadania wartości 34.9998.
Długości przedziałów ufności w obu wariantach zmniejszają się wraz ze wzrostem M, jednak w wariancie z redukcją wariancji przedziały są krótsze, jednak nie
tak znacznie jak w przypadku pierwszego zestawu parametrów.
Dla wariantu z redukcją wariancji długości przedziału zaczynają się poniżej 0.5 i maleją poniżej poziomu 0.3.
Dla wariantu bez redukcji wariancji długości przedziału zaczynają się trochę powyżej 0.7 i maleją do poziomu około 0.4. 

W obu przypadkach pojawiały się problemy z okazjonalnym występowaniem ujemnych wartości procesu V_t. Aby poradzić sobie z tym problemem przetestowałem trzy
rozwiązania:
1. spróbowałem zamienić proces V_t na proces Y_t = log (V_t), aby ominąć konieczność liczenia pierwiastka z liczby ujemnej. Jednak program nadal zwracał
błąd nan, tak więc ta metoda nie zadziałała.
2. brałem wartości bezwzględne procesu V_t, aby zagwarantować nieujemność wartości V_t.
3. brałem max ( V_t, 0), aby zagwarantować nieujemność wartości V_t.
Pierwsza metoda nie działała, natomiast dwie kolejne dawały podobne wyniki. Przedstawione w pliku z programem wykresy powstały w oparciu o dane uzyskane z
wykorzystania trzeciej metody. 
